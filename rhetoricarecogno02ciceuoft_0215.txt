DE OPTIMO GENERE ORATORVM 7 20

ut et rationibus non relatis corona donaretur et ut in
theatro, et quod de virtute eius et benevolentia falsa scri-
psisset, cum Demosthenes nec vir bonus esset nec bene
meritus de civitate. Causa ipsa abhorret illa quidem a
5 formula consuetudinis nostrae, sed est magna. Habet
enim et legum interpretationem satis acutam in utramque
partem et meritorum in rem publicam contentionem sane
gravem. Itaque causa fuit Aeschini, cum ipse a Demo· 21
sthene esset capitis accusatus, quod legationem ementitus
10 esset, ut ulciscendi inimici causa nomine Ctesiphontis
iudicium fieret de factis famaque Demosthenis. Non enim
tam multa dixit de rationibus non relatis, quam de eo quod
civis improbus ut optimus laudatus esset. Hanc multam 22
Aeschines a Ctesiphonte petivit quadriennio ante Philippi
¹5 Macedonis mortem ; sed iudicium sactum est aliquot annis
post Alexandro iam Asiam tenente 3 ad quod iudicium
concursus dicitur e tota Graecia factus esse. Quid enim
tam aut visendum aut audiendum fuit quam summorum
oratorum in gravissima causa accurata et inimicitiis incensa
20 contentio? Quorum ego orationes si, ut spero, ita expres· 23
sero virtutibus utens illorum omnibus, id est sententiis et
earum figuris et rerum ordine, verba persequens eatenus, ut
ea non abhorreant a more nostro—<quae si e Graecis omnia
conversa non erunt, tamen ut generis eiusdem sint, elabora-
25 vimus—‚ erit regula, ad quam eorum dirigantur orationes
qui Attice volent dicere. Sed de nobis satis. Aliquando
enim Aeschinem ipsum Latine dicentem audiamus.

12 dixit add. vulg. 20 ego vulg. ς ergo GP si ut vulg. :
sieut codd. 23 e om. G 24 elaborabimus codd.: corr.
Hieronymus

