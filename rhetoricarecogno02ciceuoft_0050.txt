31 118 M. TVLLI CICERONIS

in Fannio, ne in Rutilio quidem magnam, in Tuberone
¹19 nullam video fuisse. Et ego: Non, inquam, Brute, sine
causa, propterea quod istorum in dialecticis omnis cura
consumitur, vagum illud orationis et fusum et multiplex
non adhibetur genus. Tuus autem avunculus, quem ad 5
modum scis, habet a Stoicis id quod ab‘illis petendum
fuit 3 sed dicere didicit a dicendi magistris eorumque more
se exercuit. Quod si omnia a philosophis essent petenda,
120 Peripateticorum institutis commodius fingeretur oratio. Quo
magis tuum, Brute, iudicium probo, qui eorum [id est ex 10
vetere Academia] philosophorum sectam secutus es, quorum
in doctrina atque praeceptis disserendi ratio coniungitur
cum suavitate dicendi et copia 3 quamquam ea ipsa Peripa-
teticorum Academicorumque consuetudo in ratione dicendi
talis est ut nec perficere oratorem possit ipsa per sese nec 15
sine ea orator esse perfectus. Nam ut Stoicorum astrictior
est oratio aliquantoque contractior quam aures populi re-
quirunt, sic illorum liberior et latior quam patitur con-
suetudo iudiciorum et fori. Quis enim uberior in dicendo
121 Platone? Iovem sic aiunt philosophi, si Graece loquatur, 20
loqui. Quis Aristotele nervosior, Theophrasto dulcior?
Lectitavisse Platonem studiose, audivisse etiam Demo-
sthenes dicitur—idque apparet ex genere et granditate ver-
borum3 dicit etiam in quadam epistula hoc 1pse de sese—‚
sed et huius oratio in philosophiam tralata pugnacior, ut ita 25
dicam, videatur et illorum 1n iudicia pacatior.
Nunc reliquorum oratorum aetates, si placet, et gradus
· persequamur. Nobis vero, inquit Atticus, et vehementer
quidem, ut pro Bruto etiam respondeam. Curio fuit igitur
eiusdem aetatis fere sane inlustris orator, cuius de ingenio 3οΞ
ex orationibus eius existimari potest: sunt enim et aliae et 2‹

32

122

9 atque Academicorum inst. Martha 10, 11 id est . . . Aca-
demia secl. Lambinus 14 cons. ratione Kayser docendi Martha
20 sic aiunt schulz: sic ut aiunt L 26 videaturErnesti: videturL v
28 inquit add. vulg: om. L

